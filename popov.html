<!DOCTYPE html>
<html lang="uk">
<head>
	<title>Космонавти-уродженці України</title>
	<link class="icon" rel="shortcut icon" href="./logo.gif"/>
	<link rel="stylesheet" href="styleA.css">
</head>
<body>
	<header>
		<a href="index.html"><img src="./logo.gif" class="main"></a>
		<p class="title">
			Павло Романович Попович
		</p>
	</header>

	

	<div class="block">

		<img src="./popov.png" class="astr-img">

		<p class="info">
			Павло Попович народився 5 жовтня 1930 року в селищі Узин на Білоцерківщині (тепер місто). Після війни продовжив навчання у школі № 1, працюючи кочегаром на заводі. Після школи вступив до ремісничого училища в Білій Церкві, вивчився на столяра.<br>
			1947 року вступив до Магнітогорського індустріального технікуму, який закінчив 1951 року. Паралельно займався у місцевому аероклубі.<br>
			1954 року закінчив Качинське військове авіаційне училище льотчиків. Після закінчення училища служив в частинах ВПС. Член КПРС з 1957 року.<br>
			1968 року закінчив Військово-повітряну інженерну академію імені М. Є. Жуковського.<br>
			1960 року зарахований до загону радянських космонавтів (Група ВПС № 1), секретар партійної організації загону космонавтів.<br>
			12 серпня — 15 серпня 1962 року  здійснив на космічному кораблі «Восток-4» перший у світі груповий політ двох пілотованих кораблів, спільно з Андріяном Ніколаєвим, який пілотував космічний корабель «Восток-3». В ході групового польоту були проведені перші експерименти з радіозв'язку між екіпажами двох кораблів в космосі і взаємне фотографування, виконана широка програма науково-технічних і медико-біологічних експериментів. Попович провадив орієнтацію корабля в просторі за допомогою системи ручного управління. За успішне здійснення першого у світі групового космічного польоту і проявлені при цьому мужність і героїзм Попович отримав звання Героя Радянського Союзу.<br>
			Другий політ в космос Попович зробив 3–19 липня 1974 року як командир екіпажу космічного корабля «Союз-14» (спільно з бортінженером Ю.П.Артюхіним). 5 липня 1974 «Союз-14» провів стиковку з науковою станцією «Салют-3», що знаходилася на орбіті з 25 червня 1974. Сумісний політ космічного комплексу «Салют-3» — «Союз-14» продовжувався 15 діб. За час польоту космонавти досліджували геолого-морфологічні об'єкти земної поверхні, атмосферні утворення і явища, фізичні характеристики космічного простору, провели медико-біологічні дослідження з вивчення впливу чинників космічного польоту на організм людини і визначення раціональних режимів роботи на борту станції. За цей політ на орбітальній станції «Салют-3» і космічному кораблі «Союз-14» Павлу Поповичу повторно присвоєне звання Героя Радянського Союзу.<br>
			Був обраний депутатом Верховної Ради УРСР (1963—1990).<br>
			З 1993 року — генерал-майор авіації в запасі. До вересня 2009 року Павло Романович працював головою ради директорів Всеросійського інституту сільськогосподарських аерофотогеодезичних досліджень.<br>
			За заслуги в освоєнні космічного простору удостоєний Золотої медалі ім. К. Е. Ціолковського (АН СРСР), медалі де Лаво (ФАІ). Йому присвоєне звання Героя Праці Соціалістичної Республіки В'єтнам. Нагороджений 2 орденами Леніна, орденом Червоної Зірки і медалями, а також іноземними орденами.<br>
			Почесний громадянин українських міст Біла Церква, Полтава, Запоріжжя, Васильків.<br>
			Павло Попович став не тільки першим українцем в космосі. Він вперше під час польоту дав справжній космічний концерт — сильним і чистим голосом проспівав українську пісню «Дивлюсь я на небо ...». Він знав, що його слухають на Землі, і що це улюблена пісня головного конструктора Сергія Корольова.<br>
		</p>

	</div>
</body>
</html>