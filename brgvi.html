<!DOCTYPE html>
<html lang="uk">
<head>
	<title>Космонавти-уродженці України</title>
	<link class="icon" rel="shortcut icon" href="./logo.gif"/>
	<link rel="stylesheet" href="styleA.css">
</head>
<body>

	<header>
		<a href="index.html"><img src="./logo.gif" class="main"></a>
		<p class="title">
			Георгій Тимофійович Береговий
		</p>
	</header>

	<div class="block">

		<img src="./brgvi.png" class="astr-img">

		<p class="info">
			Народився 15 квітня 1921 року в селі Федорівка (нині Карлівського району Полтавської області України).<br>
			У довоєнні роки жив, вчився і працював у м. Єнакієвому. Під час навчання у середній школі в Єнакієвому був інструктором, потім керівником міської секції авіамоделювання[1]. 1938 року, після закінчення восьмого класу, розпочав трудову діяльність на Єнакіївському металургійному заводі. Займався в Єнакіївському аероклубі. Того ж року покликаний до Червоної армії. 1941 року закінчив Ворошиловоградську школу військових льотчиків імені Пролетаріату Донбасу.<br>
			Учасник німецько-радянської війни з червня 1942 року. Льотчик, командир ланки, командир ескадрильї 90-го гвардійського штурмового авіаційного полку (4-а гвардійська штурмова авіаційна дивізія, 5-й штурмовий авіаційний корпус, 5-а повітряна армія, 2-й Український фронт). За роки війни зробив 186 бойових вильотів. За героїзм, мужність і відвагу, проявлені в льотних боях Німецько-радянської війни, 26 жовтня 1944 року удостоєний звання Героя Радянського Союзу.<br>Після завершення війни 1948 року закінчив вищі офіцерські курси і курси льотчиків-випробувачів. У 1948—1964 роках працював льотчиком-випробувачем. Освоїв десятки типів літаків.<br>
			1956 року закінчив Військово-повітряну академію (нині імені Ю. О. Гагаріна). 14 квітня 1961 року був удостоєний звання заслуженого льотчика-випробовувача СРСР.<br>
			1963 року зарахований до загону радянських космонавтів (1963 Група ВПС № 2 (додатковий набір). Пройшов повний курс підготовки до польотів на кораблях типу «Союз». 26 — 30 жовтня 1968 року здійснив космічний політ на космічному кораблі «Союз-3». У польоті була проведена перша в історії спроба злучення в космосі з безпілотним кораблем «Союз-2» в тіні Землі. Політ продовжувався 3 доби 22 години 50 хвилин 45 секунд. За здійснення космічного польоту 1 листопада 1968 року нагороджений другою медаллю «Золота Зірка» Героя Радянського Союзу.<br>
			22 січня 1969 року в Московському кремлі, перед урочистою зустріччю космонавтів офіцер Віктор Ільїн обстріляв автомашину, в якій їхали космонавти, вважаючи її за автомобіль генерального секретаря ЦК КПРС Леоніда Брежнєва (помилці сприяла деяка зовнішня схожість Берегового з Брежнєвим). Береговий був легко поранений уламками лобового скла; шофер поруч з Береговим був смертельно поранений.<br>
			Депутат Верховної Ради СРСР 8-го — 10-го скликань (1974—1989). Лауреат Державної премії СРСР (1981). Вів велику громадську роботу. 1978 року, як депутат, взяв участь і допоміг реабілітуватися в житті двічі засудженому (групове зґвалтування, грабунок) 28-річному жителю Єнакієвого Віктору Януковичу.<br>
			У 1972—1987 роках — начальник Центру підготовки космонавтів. 1987 року в званні генерал-лейтенант пішов у відставку.
			<br>Помер 30 червня 1995 року, під час операції на серці. Похований у Москві на Новодівочому цвинтарі.<br>
		</p>

	</div>
</body>
</html>